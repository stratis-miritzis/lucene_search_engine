### https://github.com/stratis-miritzis/anaktisi

#### Ευστράτιος Μυριτζής  ΑΜ:4444
#### Δημήτριος Γιαννακόπουλος ΑΜ:4336

https://youtu.be/K1kBfaEZDkI
[![IMAGE ALT TEXT](http://img.youtube.com/vi/K1kBfaEZDkI/0.jpg)](http://www.youtube.com/watch?v=K1kBfaEZDkI "Ανάκτηση Πληροφορίας Ευστράτιος Μυριτζής 4444, Δημήτρης Γιαννακόπουλος 4336")

# Μηχανή Αναζήτησης Κριτικών Μουσικής

## Μια σύντομη περιγραφή του συστηματός μας:

Το πρόγραμμα που υλοποιήσαμε στο μάθημα της Ανάκτησης Πληροφορίας, είναι μια μηχανή αναζήτησης κριτικών που έχουνε γίνει πάνω σε άλμπουμ/τραγούδια διάφορων καλλιτεχνών στην διαδικτυακή πλατφόρμα Pitchfork. Ο χρήστης του προγράμματός μας θα έχει την δυνατότητα να αναζητεί κριτικές για καινούρια ή και παλιότερα άλμπουμ/τραγούδια, με κριτήρια που επιλέγει ο ίδιος. Με αυτόν τον τρόπο μπορεί να βρει και να διαβάσει μια μεγάλη γκάμα κριτικών για τα αγαπημένα του άλμπουμ/τραγούδια ή και να ανακαλύψει νέα μουσική μέσω των προηγμένων επιλογών αναζήτησης που δίνει το πρόγραμμά μας.

## Πως να το χρησιμοποιήσετε: 

Αυτή είναι μια εικόνα του UI της μηχανής αναζήτησής μας:

![image](https://github.com/stratis-miritzis/anaktisi/assets/36714979/13e90539-5885-4b5f-afda-0521276a75f3)

### Αναζήτηση 
Εισάγοντας κείμενο αναζήτησης στο Search bar και πατώντας Enter στο πληκτρολόγιο ή το κουμπί Search, πραγματοποιείται αναζήτηση στο content section (δηλαδή στο κείμενο των κριτικών). Αυτό γίνεται διότι το default search που υπάρχει όταν ανοίγει το πρόγραμμα είναι το content στην μπάρα επιλογής αριστερά απο το κουμπί Search. Αν θέλετε να κάνετε αναζήτηση σε κάποιο άλλο πεδίο, μπορείτε να αλλάξετε αυτήν την ρύθμιση ανοίγοντας το drop-down menu δίπλα στο κουμπί Search. Επειδή η στήλη content δεν παρουσιάζει ολόκληρη την κριτική, μπορείτε να πατήσετε το κουτάκι της κάθε κριτικής και αυτή θα εμφανιστεί σε ένα άλλο παράθυρο. Τέλος, μπορείτε να πατήσετε τα url και να περιηγηθείτε στην αντίστοιχη κριτική στην ιστοσελίδα του pitchfork.

### Φιλτράρισμα και Ταξινόμηση
Πραγματοποιώντας την αναζήτηση, εμφανίζονται τα 10 πιο σχετικά αποτελέσματα σύμφωνα με το κείμενο εισαγωγής. Ο χρήστης έχει την επιλογή να πλοηγηθεί στα επόμενα ή στα προηγούμενα 10 αποτελέσματα πατώντας το κουμπί "next page" και "prev page" αντιστοίχως. Η ταξινόμησή τους όμως μπορεί να αλλάξει, κάνοντας κλικ στο βελάκι δεξιά του "sort by" και επιλέγοντας ένα απο τα διαθέσιμα πεδία (score, publication date). Η ταξινόμηση με το "sort by" γίνεται με φθίνουσα σειρά, εκτός αν κάνετε check το κουτάκι ascending το οποίο θα αλλάξει την ταξινόμηση σε αύξουσα. Επίσης πατώντας το κουμπί "best new music" γίνεται ο χρήστης να περιορίσει τα αποτελέσματα μόνο σε αυτά που έχουν χαρακτηριστεί ως best new music από κριτικούς. 

### Ιστορικό
Δεξιά από το κείμενο αναζήτησης υπάρχει το ιστορικό αναζητήσεων, στο οποίο αποθηκεύονται όλες οι αναζητήσεις του χρήστη. Επιλέγοντας μία από τις προηγούμενες αναζητήσεις, ο χρήστης έχει την δυνατότητα να επαναλάβει την επιλεγμένη αναζήτηση. Μέσω του ιστορικού, προτείνονται στον χρήστη κείμενα αναζήτησης σε αληθινό χρόνο σύμφωνα με τις προηγούμενες αναζητήσεις του (autocomplete). Τέλος, πατώντας το κουμπί "Clear", το ιστορικό διαγράφεται. 

### Σημασιολογική Αναζήτηση 
Έχοντας επιλεγμένο το κουμπί Semantic search ενεργοποιούμε την λειτουργία της σημασιολογικής αναζήτησης. Με απλά λόγια, χρησιμοποιούμε μια προηγμένη μέθοδο αναζήτησης πληροφοριών, που αποσκοπεί στην κατανόηση της σημασίας των λέξεων και των φράσεων που χρησιμοποιούνται σε ένα ερώτημα του χρήστη, προκειμένου να παράγει ακριβέστερα και πιο συναφή αποτελέσματα αναζήτησης.



